\section{Úvod}

Každý student si během studia píše poznámky, ať už z hodin, nebo z cvičení.
Problém však nastává ve chvíli, když je chce sdílet nebo doplnit od spolužáků.
Každý totiž používá jiný nástroj, a většinou i formát. Někdo preferuje
jednoduchý plaintext, jiný používá Markdown, další spoléhá na LaTeX a někteří
si vše zaznamenávají v tradičních textových dokumentech jako Microsoft Word.
Tato rozmanitost formátů však komplikuje vzájemnou spolupráci a často vede ke
ztrátě formátování nebo složité konverzi mezi různými formáty.

Tento problém nás přivedl k myšlence vytvořit vlastní webovou aplikaci MemoPad,
která by umožnila snadné psaní, ukládání, správu a sdílení poznámek v
univerzálním prostředí. Hlavním cílem bylo vytvořit jednoduchý, přehledný a
efektivní nástroj, který by eliminoval potíže s konverzí formátů a zajistil
bezproblémovou synchronizaci mezi zařízeními. Zároveň jsme tuto práci vnímali
jako výzvu, chtěli jsme zjistit, zda dokážeme navrhnout a implementovat
aplikaci, která by se mohla stát praktickým řešením tohoto problému.

Při návrhu jsme se inspirovali moderními webovými aplikacemi, jako notesnook,
nebo Overleaf, a rozhodli jsme se využít koncept Single Page Application (SPA)
pro plynulé a rychlé uživatelské prostředí. Plánujeme také automatickou
synchronizaci s cloudovým úložištěm a potenciální podporu exportu do různých
formátů, aby si uživatelé mohli své poznámky snadno přizpůsobit vlastním
potřebám.

Práce se skládá z několika hlavních částí. Nejprve provedeme analýzu
existujících řešení a identifikujeme jejich silné a slabé stránky. Následně se
zaměříme na návrh a implementaci aplikace, kde podrobně popíšeme použitou
technologii jak na straně serveru (backend -- část aplikace, která běží na
serveru a stará se o zpracování dat), tak na straně uživatelského rozhraní
(frontend -- část aplikace, se kterou komunikuje uživatel). Poté se budeme
věnovat testování funkčnosti aplikace a ověříme, že splňuje stanovené
požadavky. Nakonec připravíme uživatelskou příručku, která popíše, jak aplikaci
používat, a shrneme dosažené výsledky v závěru.
% btw ty pojmy backend a frontend jsem vysvětlil tady, tak už je dál vysvětlovat nebudu.

Tato práce, aneb dokumentace, poskytuje nejen ucelený pohled na vývoj webové
aplikace pro poznámky, ale také rozvíjí možnosti jejího budoucího rozšíření o
další funkce, jako je podpora formátování textu, spolupráce více uživatelů nebo
exportování pro využití mimo prostředí aplikace.
